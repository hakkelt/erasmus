<?xml version="1.0" encoding="utf-8"?>
<feed xmlns="http://www.w3.org/2005/Atom">
    <title>Erasmus Münchenben</title>
    <link href="https://hakkelt.github.io/erasmus/feed.xml" rel="self" />
    <link href="https://hakkelt.github.io/erasmus" />
    <updated>2019-05-06T00:56:26+02:00</updated>
    <author>
        <name>Hakkel Tamás</name>
    </author>
    <id>https://hakkelt.github.io/erasmus</id>

    <entry>
        <title>Frühlingfest, Maifest</title>
        <author>
            <name>Hakkel Tamás</name>
        </author>
        <link href="https://hakkelt.github.io/erasmus/fruhlingfest-maifest/"/>
        <id>https://hakkelt.github.io/erasmus/fruhlingfest-maifest/</id>

        <updated>2019-05-06T00:56:21+02:00</updated>
            <summary>
                <![CDATA[
                        <img src="https://hakkelt.github.io/erasmus/media/posts/5/hippodrom-fruehlingsfest-hp.jpg" alt="Frühlingfest sátor" />
                    Az időjárás ugyan még messze nem épp a tavaszias arcát mutatja (sajnos), de azért a naptár szerint rendesen benne járunk a tavaszban, így nem meglepő, hogy a "Frühlingfest" vagy tavasz-fesztivál nevet adták annak a bő két hetes programnak, amit jelenleg is zajlik Münchenben. Amikor először&hellip;
                ]]>
            </summary>
        <content type="html">
            <![CDATA[
                    <img src="https://hakkelt.github.io/erasmus/media/posts/5/hippodrom-fruehlingsfest-hp.jpg" alt="Frühlingfest sátor" />
                <p>Az időjárás ugyan még messze nem épp a tavaszias arcát mutatja (sajnos), de azért a naptár szerint rendesen benne járunk a tavaszban, így nem meglepő, hogy a "Frühlingfest" vagy tavasz-fesztivál nevet adták annak a bő két hetes programnak, amit jelenleg is zajlik Münchenben. Amikor először említették nekem, akkor úgy mutatták be, mint a jóval híresebb Oktoberfest kistestvérét (ami egyébként a nevével ellentétben javarészt szeptemberben történik). Hogyan is kell ezt a Frühlingfestet elképzelni?</p>
<p>Először is adott egy elég nagy tér (pontosan 0,42 km²) München közepén, a Theresienweise, ahol a Frühlingfest örömére felhúztak egy csomó vásári bódét, meg kis vidámparki mókákat (kis hullámvasútak, óriáskerék, légpuskás céllövölde, dodgem és társai). Kicsit olyan, mint egy nagy nagyszabású búcsú vagy egy kicsi vidámpark. De nem is ez a legnagyobb attrakció, hanem a tér közepén egy nagy sátor, ami tele van pakolva sörpadokkal és sörasztalokkal, illetve van benne egy színpad. Elöljáróban el kell mondanom, hogy én csak a "buli" részét néztem eddig meg a Frühlingfestnek, napközben valószínűleg konszolidáltabb programok, és jóval több hagyományos dolog van. Amikor viszont én bő egy hete, pénteken meglátogattam a Theresienweise közepén álló Hippodrom nevű sátrat, akkor épp koncert volt (ahogy gondolom minden este). Az együttes neve nem derült ki számomra, de azt hiszem annyira nem is volt fontos, mivel igazából végig csak népszerűbbnél népszerűbb nemzetközi pop-slágereket nyomattak. Én este 9 körül érkeztem, és akkorra teljesen tele volt az egész sátor, annyira, hogy igazából az asztaloktól már felálltak az emberek, és az asztalok, padok közt végig tömve volt az egész sátor úgy, hogy alig tudtam magam előreverekedni magam a barátaimig.</p>
<figure class="post__image post__image" ><img src="https://hakkelt.github.io/erasmus/media/posts/5/theresienwiese-750-1.jpg" alt="" width="750" height="310">
<figcaption >Theresienweise az Oktoberfest alatt. Most azért ennél szerényebben volt beépítve, de azért valami ilyesmit kell elképzelni. Kép forrása: <a href="https://www.muenchen.de/sehenswuerdigkeiten/orte/120448.html" target="_blank" rel="nofollow noopener noreferrer">Muenchen.de</a></figcaption>
</figure>
<figure class="post__image post__image" ><img src="https://hakkelt.github.io/erasmus/media/posts/5/fruehlingsfest-nacht-hp.jpg" alt="" width="1180" height="442">
<figcaption >Belül sétálgatva pedig így nézett ki. Kép forrása: <a href="https://www.muenchen.de/veranstaltungen/event/7816.html" target="_blank" rel="nofollow noopener noreferrer">Muenchen.de</a></figcaption>
</figure>
<figure class="post__image post__image" ><img src="https://hakkelt.github.io/erasmus/media/posts/5/Hippodrom-Muenchner-Fruehlingsfest-12.jpg" alt="" width="1000" height="667">
<figcaption >Így nézett ki a sátor belülről, csak épp másfélszer ennyi ember volt ott, amikor megérkeztem... Kép forrása: <a href="http://biancas-blog.de/alle/muenchner-fruehlingsfest-hippodrom/" target="_blank" rel="nofollow noopener noreferrer">Biancas Blog</a></figcaption>
</figure>
<p>Az, hogy a Frühlingfest (ugyanúgy, mint az Oktoberfest) egy folkfesztivál, az számomra annyiban nyilvánult meg, hogy a társaság fele-harmada bajor népi viseletben van. Ez igazából az alpokból származó népi viselet, és azért úgy vettem észre, a folklórtörténeti pontosság itt nem épp fontos szempont. A bajor viselet a lányoknál a dirndli nevű viseletet jelent, aminek a részei a míder (fűző-szerű ruhadarab), alatta blúzing, szoknya és kötény, változó színekkel (itt bevallom, puskáztam a <a href="https://hu.wikipedia.org/wiki/Dirndli" target="_blank" rel="noopener noreferrer">Wikipedia</a>ról, hogy pontos legyen a leírás). A férfiak pedig fehér vagy kockás inget, nadrágtartóval és opcionálisan mellénnyel, és egy (szerintem elég mókás) bőrnadrágot hordtak. Na, meg persze a zenekar is "népi" volt olyan értelemben, hogy ők is (úgy emlékszem) népi viseletben voltak, és "népies" hangszerelés volt, tehát pl volt tuba is. (Ami azért is tűnt fel, mert teljesen indokolatlan volt a nemzetközi slágerek esetében, mivel szerintem egyik szám eredetije sem tartalmaz tubát, már csak a stílusból adódóan sem, és szerintem tényleg leginkább csak a látvány miatt volt benne a zenekarban -- de persze ez nem volt nagy gond, mert a tuba mindenben jól szól... :D )</p>
<figure class="post__image post__image" ><img src="https://hakkelt.github.io/erasmus/media/posts/5/Dirndl.jpg" alt="" width="682" height="1024">
<figcaption >Hagyományos női bajor viselet, a dirndli. Kép forrása: <a href="https://commons.wikimedia.org/wiki/File:Dirndl.jpg" target="_blank" rel="nofollow noopener noreferrer">Wikimedia.org</a></figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/5/bajor_ferfi.jpg" width="408" height="612">
<figcaption >Férfi viselet: Ing, nadrágtartó, és bőr rövidnadrág. Kép forrása: <a href="https://www.istockphoto.com/at/fotos/traditionelle-kleidung-bayern?sort=mostpopular&amp;mediatype=photography&amp;phrase=traditionelle%20kleidung%20bayern">istockphoto.com</a></figcaption>
</figure>
<figure class="post__image post__image" ><img src="https://hakkelt.github.io/erasmus/media/posts/5/bajor_zokni.jpg" alt="" width="650" height="433">
<figcaption >Ezen a fotón a fura vádlimelegítő, vagy mi-a-csoda az érdekes, amit elég sok emberen láttam. Kép forrása: <a href="https://st.focusedcollection.com/14026668/i/650/focused_179018840-stock-photo-germany-bavaria-osterfelderkopf-man-traditional.jpg">focusedcollection.com</a></figcaption>
</figure>
<p>És persze nyilván nem maradhat ki a lényeg: A SÖR! A sátorba nem lehetett semmilyen italt természetesen bevinni, és bent mozgó "pincérek" jártak körbe, kezükben 3-5 db literes korsó (amit itt úgy hívnak, hogy Maß), amit fizetés után már rögtön oda is adtak. Persze a nagy tömeg miatt hiába is várhatná az ember, hogy a pincérek beverekedjék magukat a tömeg közepébe, úgyhogy ha az embert sört akart, akkor a sátor hátuljánál kellett ácsorogni egy keveset, remélve, hogy hamarosan arra jár egy pincér. Ami mondjuk a második sör megvásárlásától engem azért visszatartott (amellett, hogy óriási volt a tömeg, és igazából már a vége felé járt a rendezvény már akkor, amikor megérkeztem), az jó részt az volt, hogy indokolatlanul drágán adták a sört (€ 10,5, ami kb 3300 Ft jelenlegi árfolyamon). És persze nem is valami sörkülönlegességet kell elképzelni, hanem a legegyszerűbb helyi sört adták (ami errefelé a Spaten, amit egyébként egész sok helyen kapni Magyaroroszágon is). Ennek ellenére jó sokat isznak az emberek. -- Odafele például egészen sokat segített, hogy láttam, hogy melyik irányból támolyognak elő népi viseletes emberkék.</p>
<p>Egyébként a társaság, ami összegyűlt a sátorban elég vegyes volt. Egyfelől nem csak huszonévesek voltak, hanem pl az első sorban is volt néhány 40-es figura. Aztán meg persze minden nemzetből volt aztán ott. A külföldiek közül is voltak sokan akik beöltöztek. Az mondjuk nekem kicsit elsőre furcsán hatott, amikor aznap este még mielőtt a rendezvényre indultam volna a metrón láttam egy angolul beszélő csoportot német népi viseletben, amit csak aztán a helyszínre megérkezve értettem meg. Mindenesetre mondjuk a német mentorom is mondta, hogy azért ők sem feltétlen mindig szeretik annyira a legolcsóbb, "népviselet-szerű" ruhában parádézó turistákat...</p>
<p>A koncert vége után egyébként elég gyorsan kiterelték a népet a sátorból (gondolom minél előbb végezni akartak azzal az iszonyatos csatatérrel, ami a rendezvény után maradt -- összejárkált asztalok (hiszen az első sorokban akkora volt a tömeg, hogy az asztalokra is felálltak), törött korsók, kiömlött sör stb.), mi pedig a társaság olasz tagjainak javaslatára egy koli-parti felé vettük az irányt. A buli nem volt egy nagy durranás, az egész annyiból állt, hogy a bejáratot követő viszonylag kis előtérben volt egy csocsóasztal, és két asztal sörponghoz odakészítve, illetve egy közeli kis szobában lehetett sört meg koktélokat venni elég kedvező áron (itt már csak €1,5 volt a sör...). Ami érdekes volt itt az az, hogy a sörösüvegnek volt 1 eurós betétdíja, amit természetesen akkor kapott vissza az ember, ha visszavitte az üveget (amit emiatt rögtön le is nyúltak tőlem -- de a földön találtam helyette másikat). Ez a kis buli egyébként egész jó levezetése volt a zajos és zsúfolt Frühlingfestnek. Itt csocsóztam, sörpongoztam egy keveset, meg beszélgettem egy keveset, majd fél kettő fele azért hazaindultam én is.</p>
<hr>
<p>A Frühlingfest idén egyébként (gondolom a késői húsvét miatt) egybeesett a Maifesttel is (május-fesztivál magyarul). A Maifest lényege, hogy májusfát/május-póznát (Maibaum) állítanak, ami errefele egy óriási kék-fehér csíkos pózna, aminek a tetején egy koszorú van. Fun fact, hogy néphagyomány az, hogy a szomszédos városok ellopják a másik póznáit, és váltságdíj (legtöbbször étel és sör) ellenében adják vissza. A dologban persze az a pláne, hogy a pózna nem kicsi, nem is könnyű, elég jól le van rögzítve, és titkos a tárolás helye. Ennek ellenére megtörténik mostanság is, hogy ellopják, 2004-ben pl helikopterrel vitték el a büszkén felállított póznát a Zugspitze (Németo. legmagasabb pontja) tetejéről...</p>
<figure class="post__image post__image" ><img src="https://hakkelt.github.io/erasmus/media/posts/5/Viki-Markt.Maibaum.jpeg" alt="" width="1536" height="2048">
<figcaption >München egyik piacán álló májusfa. Kép forrása: <a href="https://de.wikipedia.org/wiki/Maibaum#/media/File:Viki-Markt.Maibaum.JPG">Wikipedia.org</a></figcaption>
</figure>
<p>Az alapfelállás a bulit tekintve egyébként teljesen ugyanaz, mint a Frühlingfestnél: Egy nagy sátor, tele sörpadokkal-asztalokkal, és egy zenekar adja a hangulatot. A Frühlingfesttel ellentétben viszont több helyszínen is megrendezik, és én egy külvárosi kis sátorba mentem el a mentorommal és pár barátjával (előtte egyébként a mentorom barátnőjénél voltunk sütögetni, ami egyébként egész jó volt, azt elszámítva, hogy bár már egész jól megértem a németet, beszélni még mindig nem igazán tudok, és ott mindenki németül beszélt...). Ami a Frühlingfesthez képest különböző volt, az nyilván a sátor mérete, az hogy itt még le is tudtunk ülni, és itt eggyel idősebb társaság mulatott. Konkrétan voltak ugyan bőven velünk egykorúak, de azért a résztvevők jó része már a 40-en, 50-en túl volt, sőt volt tolószékes bácsi is, meg ránézésre 60-70 éves néni is.</p>
<hr>
<p>Utólag két érdekes tapasztalatot tudok levonni: Az egyik az az, hogy érdekes, hogy itt a népviselet kitört a szigorú hagyományőrzés kereteiből, és itt simán felveszik az emberek buliba (ezzel kapcsolatban egy hasonló tapasztalatról beszámoló <a href="http://eletunkbecsben.blogspot.com/2013/08/osztrak-bajor-nepviselet-mint-trend.html" target="_blank" rel="noopener noreferrer">magyar blogbejegyzést </a>is találtam). Ez persze azért minőségbeli romlással is jár, bőven benne van már a nagyüzeműsítés és hiába is keresnénk benne a régiek által jól ismert jelrendszereket, apró részleteket, de azért talán nem is olyan rossz dolog, tekintve, hogy Magyarországon a népviseletet már körülbelül csak néptánc és hagyományőrző csoportok veszik fel, és ők is leginkább csak fellépések alkalmával. A másik érdekesség pedig az volt, hogy ezeken a "folkfesztiválokon" (otthon azért mást értenénk ezen a szón) öregek és fiatalok együtt mulatnak, ami végső soron megint csak nem egy megvetendő dolog.</p>
<figure class="post__image post__image--center" ><img src="https://hakkelt.github.io/erasmus/media/posts/5/trachtman.jpg" width="397" height="606">
<figcaption >Zárásképp egy random kép: Ez is a találatok közt szerepelt, amikor a bajor népi viseletre kerestem rá. Szerintem elég mókás... :D A Tracht egyébként a férfi viselet neve, a kép pedig egy képregény borítója. A szuperhős honlapján (mert persze ilyen is van neki) a többi fotón söröskorsóval és ököllel püföl első világháborús német tiszti ruhába öltöztetett vaddisznót és hasonló fura lényeket... A képregény honlapja és a kép forrása: <a href="https://www.trachtman.de/">trachtman.de</a></figcaption>
</figure>
            ]]>
        </content>
    </entry>
    <entry>
        <title>Erasmus? München?</title>
        <author>
            <name>Hakkel Tamás</name>
        </author>
        <link href="https://hakkelt.github.io/erasmus/miert-epp-munchen/"/>
        <id>https://hakkelt.github.io/erasmus/miert-epp-munchen/</id>

        <updated>2019-04-25T10:09:29+02:00</updated>
            <summary>
                <![CDATA[
                        <img src="https://hakkelt.github.io/erasmus/media/posts/4/erasmuslogo.png" alt="" />
                    Tekintve, hogy az elmúlt három hét során még nem sok minden történt velem (ráadásul, ebből a három hétből egyet Magyarországon töltöttem), ezért most inkább egy praktikus bejegyzést írnék meg (valamivel el kell mégiscsak ütnöm a 7 órás éjszakai vonatutat), melyben általánosan írnék az Erasmusról, a pályázás&hellip;
                ]]>
            </summary>
        <content type="html">
            <![CDATA[
                    <img src="https://hakkelt.github.io/erasmus/media/posts/4/erasmuslogo.png" alt="" />
                <p>Tekintve, hogy az elmúlt három hét során még nem sok minden történt velem (ráadásul, ebből a három hétből egyet Magyarországon töltöttem), ezért most inkább egy praktikus bejegyzést írnék meg (valamivel el kell mégiscsak ütnöm a 7 órás éjszakai vonatutat), melyben általánosan írnék az Erasmusról, a pályázás menetéről, a pályázati anyagról, kiutazás előtti teendőkről, illetve arról, hogy miért is épp Münchent választottam.</p>
<p>Na, hát akkor először is, mi az az Erasmus+? Mitől plusz? Valószínűleg ezt a részt nem kell túlmagyaráznom, hiszen azért nagyjából mindenkinek van némi ismerete arról, hogy mi is az az Erasmus. A pontosság kedvéért azonban: Az Erasmus egy nemzetközi csereprogram, mely főképp EU-s országok közt bonyolít le csereprogramokat, de amúgy olyan további EU vonzáskörébe tartozó országok is benne vannak, mint például Norvégia és Törökország. Azt viszont talán kevesebben tudják, hogy elődjével, a sima Erasmus Programmal ellentétben (melyet, azt hiszem, 2014 körül váltott le) az Erasmus+ Program annyival többet nyújt, hogy nem csak egyetemek közti talulmányi csereprogramokat finanszíroz, hanem egy sor más csereprogramot is támogat, mint például gimiseknek rövidebb tapasztalat- és ismeretszerző programokat, önkéntességet, oktatói mobilitási programokat, . Sőt, tanulmányi csereprogram mellett (tehát amikor egy külföldi egyetem óráira beülsz) lehet rajta keresztül a kötelező szakmai gyakorlatot is elvégezni, és akár a diploma megszerzése után is lehet szakmai csereprogramokra jelentkezni. Ez azért elég menő dolog...</p>
<p>Arról nem is beszélve, hogy az is egy fantasztikus dolog a Programban, hogy a pályázatok kiírói, elbírálói és a fogadó intézmények is abszolút tisztában vannak azzal, hogy az Erasmus legnagyobb vonzereje igazából nem feltétlen az, hogy a jelentkezők annyira nagyon érdeklődnének az adott egyetem kurzusai iránt, hanem simán csak világot akarnak látni, utazgatni és új embereket megismerni szeretnének. Nyilván az is szempont, hogy mennyire jó a külföldi egyetem, és hogy foglalkoznak-e ott olyan témával, ami érdekel, de abszolút rendben van, sőt ajánlott a pályázati anyagba beleírni, hogy amúgy eléggé érdekel az ország, a helyiek és az ottani kultúra.</p>
<p>Esetemben amúgy úgy történt a helyszín kiválasztása, hogy megnéztem, hogy az ITK-nak melyik külföldi egyetemmel van kapcsolata. Bármelyik (Erasmus Programban résztvevő) EU-s egyetemre lehet ugyan jelentkezni, viszont az adminisztrációt nagyságrendekkel egyszerűsíti, ha az ember olyan egyetemre megy, ahova már van kiépített kapcsolat. (Aki olyan egyetemre menne, akivel nincs kapcsolat, annak az tudom javasolni, hogy vagy szakmai gyakorlatra menjen ki, vagy legalább másfél évvel előre kezdje el intézni a tanulmányi csereprogramot.) A "baráti egyetemek" listán aztán viszonylag gyorsan leszűkítettem a döntést a Leuven-i (Belgium) és a Müncheni egyetemre. Ez azért is volt ennyire egyszerű, mert a listán szereplő többi egyetemről semmit sem tudtam, míg ezzel szemben mind a TUM (Technische Universität München) és a Leuven-i Egyetem elég neves egyetem (világ toplistákon mindkettő elég jó helyen szerepel), és mindkét helyen volt már barátom, aki ajánlotta az adott egyetemet. (Aztán persze lehet, hogy a többi egyetem is nagyon neves volt, csak én nem hallottam még róluk túl sokat).És végül aztán azért nyert München, mert egyfelől végigfutottam mindkét egyetem kurzus-listáját (na, ez egy jó félnapos projekt volt, mert mindkét helyen vannak bőven tantárgyak), és a müncheni tárgyak szimpatikusabbak voltak, másrészről pedig München mellett szólt az is, hogy Németországra kifejezetten kíváncsi voltam, és németül is nagyon szeretnék végre megtanulni.</p>
<hr>
<p>Na, és akkor jöjjön a száraz része a bejegyzésnek: Hogyan is lesz valakiből Erasmusos cserediák? Innentől már csak azoknak javaslom a továbbolvasást, akik Erasmust terveznek, vagy legalábbis gondolkodnak rajta (vagy az a fura perverziójuk van, hogy az én terjengős stílusomban tolmácsolva olvassanak az adminisztráció útvesztőiről...).</p>
<ol>
<li><strong>Regisztráció a Mobility Online-ba.</strong> Ez a tavaszi félév legelején van, akkor is, ha egy félévvel később, és akkor is, ha következő tavasszal szeretnél kiutazni (illetve van még a pótjelentkezés szeptember-október környékén, amikor is a következő tavaszi félévre lehet pályázni a megmaradt helyek függvényében). A Mobility Online egy közös webes felület a teljes Erasmus Program számára. Az URL-ek és más technikai részletek alapján nekem úgy tűnik, hogy németek fejlesztették, és ez egészen meg is látszik rajta: Nem túl szép felület, nem is túl fantáziadús, de hibátlanul teszi a dolgát, és <strong>a regisztráció határidő napján pontban éjfélkor ténylegesen (másodpercre pontosan) le is zár</strong>, és nincs semmi lehetőség késedelmes jelentkezésre... Jó hír viszont a hozzám hasonló mindent lekésős típusú embereknek, hogy <strong>nem muszáj mindent pontban a határidőre feltölteni (noha ajánlott), egyedül az a fontos, hogy a regisztrációt megcsinálja az ember a határidő előtt</strong> (tehát alapadatokat bevigye, és kiválassza, hogy melyik egyetemre menne). Amit aztán a pályázathoz fel kell tölteni:
<ul>
<li><strong>Témavezetői ajánlás</strong>. Ezt sok esetben a pályázónak kell megírnia, mivel a témavezető elfoglalt / nem ismeri annyira a pályázót / lusta, úgyhogy segítségképp íme az enyém: <a href="../../../../erasmus/temavezetoi_ajanlas.pdf" target="_blank" rel="noopener noreferrer" title="Témavezetői ajánlás minta ">temavezetoi_ajanlas.pdf</a></li>
<li>Angol / célország nyelvének megfelelő <strong>motivációs levél</strong>. Ebből is itt van az enyém mintaként (ne lepődj meg, ha nagyon hasonló a neten található sablon motivációs levelekhez -- itt nem voltam túl fantáziadús...): <a href="../../../../erasmus/motivation_letter_Hakkel.pdf" target="_blank" rel="noopener noreferrer" title="Angol motivációs levél minta">motivation_letter_Hakkel.pdf </a></li>
<li><strong>Kreditigazolás</strong> az elmúlt két félévről (TO nyomtat ilyet)</li>
<li>BSc <strong>diplomamelléklet</strong>, ha MSc-n pályázol</li>
<li><strong>Igazolványkép</strong></li>
<li><strong>Önéletrajz</strong>. Ezt sem kell túlbonyolítani. Mutatom itt is az enyémet: <a href="../../../../erasmus/CV_english.pdf" target="_blank" rel="noopener noreferrer" title="Angol önéletrajz minta">CV_english.pdf</a> Ha esetleg nem akar ennyi sem összejönni, mint az enyém, vagy keveselled a CV-d hosszát, akkor légy kreatív, és nyugodtan írj bele animátor/HÖK-ös munkát, külföldiek mentorálását, hobbijaidat (zene, sport, kultúra stb), és úgy általában ami eszedbe. Gimis dolgokat annyira nem menő beleírni (kivéve, ha mondjuk első vagy másodéves BSc-s vagy), de mondjuk senki sem mondta, hogy nem szabadna...</li>
<li><strong>Nyelvvizsga és opcionálisan 2 további dokumentum</strong>, mely a pályázó "kiválóságát" bizonyítja (pl: versenyeredmény, közösségi-/kultúrális-/sporttevékenység, tudományos munka, külföldi szakmai gyakorlat). Itt sem kell nagy dolgokra gondolni, animátor elnök, HÖK bizottsági elnök tud ilyet adni, ha részt veszel valami közösségi munkában. De ha nincs is ilyen, akkor is még egész jó eséllyel indulsz szerintem, mivel nem ezek az elsődleges szempontok a döntésnél. </li>
</ul>
</li>
<li>Ha a saját egyetem elfogadja a pályázatot (nálunk, az ITK-n általában nem szoktak elfogyni az Erasmusos helyek, úgyhogy nem nagyon hallottam még olyat, hogy valakit visszadobtak volna), akkor nálam úgy folytatódott a procedúra, hogy a <strong>külföldi egyetem saját rendszerébe is be kellett regisztrálnom</strong> és feltölteni dokumentumokat, kérték azt is, hogy a pályázati anyagot postázzam is (most viszont azt nézem, hogy ezt megváltoztatták azóta, és semmit sem kell postázni). Én az őszi pótjelentkezéssel pályáztam október 19-ei határidővel, amiről eredményt október 29-én kaptam. Amit itt kértek a németek tőlem:
<ul>
<li><strong>Angol motivációs levél</strong></li>
<li><strong>Transcript of records</strong> (angol nyelvű kreditigazolás, szintén TO adja ki)</li>
<li>Adott félévben <strong>felvett tárgyaidról igazolás</strong> (szintén TO, de itt úgy emlékszem volt némi gubanc, mivel a neptun alapból nem tud ilyet angolul kiadni, de végül megoldották valahogy)</li>
<li><strong>Önéletrajz</strong> angolul vagy németül</li>
<li><strong>Igazolványkép</strong></li>
<li><strong>Learning Agreement.</strong> Erre van template az <a href="http://itk.ppke.hu/nemzetkozi/erasmus/hallgatoknak" target="_blank" rel="noopener noreferrer">http://itk.ppke.hu/nemzetkozi/erasmus/hallgatoknak</a>/ oldalon. Ez egy olyan szempontból trükkös dokumentum, hogy itt előre ki kell választanod, hogy milyen tárgyakat vennél fel. A TUM-on az a szabály, hogy bármelyik karukról fölvehetsz tárgyakat, viszont ahhoz a karhoz kell a tárgyak legalább fele tartozzon, ahova jelentkeztél (ez a Electrical and Computer Engineering vagyis villamosmérnöki kar az én esetemben, mivel az Infókarral nincs az ITK-nak megállapodása). De igazából végül kiderült számomra, hogy a TUM számára kb. mindegy, hogy ide mit írsz be, mivel utána a tárgyfelvételkor azt veszel fel, amit akarsz, és tetszőleges mértékben eltérhetsz a Learning Agreement-től (fura is lenne elvárni, hogy fél/egy évvel előre tudd, hogy miket fogsz fölvenni, főleg úgy, hogy ilyenkor még nem is lehet pontosan tudni, hogy melyik tárgy indul és melyik nem, illetve órarendi infók sincsenek). Ami miatt ez a doksi fontos, az az, hogy előzetesen le tudod csekkoltatni a témavezetőddel, hogy szerinte is jó tárgyakat néztél-e ki, illetve el lehet kezdeni csekkoltatni a KÁB-bal, hogy mely tárgyakat fogják elfogadni és melyiket nem. Amúgy általában mindent elfogadnak valamilyen formában, ha más nem, akkor FÖT-ként lehet kreditet kapni a kint elvégzett tárgyakért, de a diplomához szükséges 240 vagy 120 kreditbe nem biztos, hogy be lehet számíttatni minden kint elvégzett tárgyat.</li>
<li><strong>Nyelvvizsga bizonyítvány</strong></li>
</ul>
</li>
<li>December elején aztán megkaptam a <strong>Zulassungsbescheid</strong> nevű doksit, ami hivatalosan igazolja, hogy hallgató leszek a TUM-on. Nálam ez után egy nyugis időszak következett, mivel a félév Münchenben ugye csak áprilisban kezdődik, így a február-márciusig nem volt lényegében hivatalos feladatom. Az viszont túlzás, hogy nem volt dolgom, mivel én ekkor kerestem kolit (mondjuk, mint kiderült, meglehetősen későn voltam így is), amiről viszont itt nem írnék, hanem majd egyszer írok egy külön bejegyzést.</li>
<li>Amit viszont én nem csináltam, az az <strong>Erasmusos szoctám</strong> (a sima egyetemi szoctám-on felül lehet erre pluszban pályázni), amire a <strong>határidő november 20.</strong> További infó: <a href="http://itk.ppke.hu/nemzetkozi/erasmus/hallgatoknak" target="_blank" rel="noopener noreferrer">http://itk.ppke.hu/nemzetkozi/erasmus/hallgatoknak</a>/ Pótjelentkezőknek amúgy ez elég kellemetlen, mert simán lehet, hogy csak november 20 után derül ki, hogy elfogadták a pályázatot. Viszont még ha le is késted a határidőt, akkor is érdemes utánakérdezni, mert volt már rá példa, hogy jóval a határidő után is elfogadtak pályázatot.</li>
<li>A beiratkozási  időszak alatt március 1-ei határidővel be <strong>kellett regisztrálnom a TUM Online nevű rendszerbe</strong> (az ottani neptun) és a következő dolgokat kellett elintéznem (ezekről a lépésekről mind borzasztó részletes leírást küldtek, meg emlékeztetőt is a határidő közeledtével, úgyhogy nem is igen részletezném őket):
<ul>
<li><strong>Igazolványkép</strong> feltöltése a TUM Online-ba</li>
<li><strong>129 euró befizetése</strong>, amiből 69 euró az ottani HÖK és a HÖK által üzemeltetett kolik fenntartásához való hozzájárulás (ha jól értettem), 60 euró pedig egy kötelezően megváltandó München tömegközlekedési bérlet, mely este 6 és reggel 6 közt (igen, nem elírás!) és hétvégén egész nap minden tömegközlekedési eszközre érvényes Münchenben és a teljes agglomerációban. Én ehhez még vettem egy (nem épp olcsó, 196 eurós) kiegészítő szemeszter-bérletet, ami hétköznap is jó minden járatra. De majd erről is írok majd külön bejegyzést.</li>
<li><strong>Egészségbiztosításról egy igazolást</strong> (sokkolásképpen az igazolás német neve: Versicherungsbescheinigung) kell küldeni a csereprogram-koordinátornak. Ez úgy működik, hogy az ember itthon kiváltja az EU-egészségkártyát (ami jó esetben már korábbról megvan, de ha nincs, az sem gond, pillanat alatt kiállítják), az egészségkártyát beszkenneli, majd elküldi az egyik német biztosítócégnek, aki visszaküld egy igazolást arról, hogy ez az egészségbiztosítás valóban érvényes Németországban. Én az AOK nevű cégnél csináltam ezt, amit a TUM alapértelmezetten ajánlott, és némi leírást is adott. A leírás értelmezése ugyan eltartott egy ideig, de aztán, miután megtaláltam, hogy mit hova kell küldeni, onnantól gyorsan ment a dolog, még aznap visszaküldték az igazolást.</li>
</ul>
</li>
<li>Ha minden jól megy, akkor <strong>március közepe környéként megtörténik a beiratkozás</strong>. Én kb. ezzel egyidőben kötöttem meg az <strong>Erasmus-os szerződést a Pázmánnyal</strong>, ami lényegében leírja, hogy mennyi pénzt fogok kapni, mettől meddig leszek kint, és mit a követelmények (sok apróság mellett a lényeg igazából az, hogy 15 kreditet teljesítenem kell). Amit én ezen a ponton nem gondoltam át eléggé, az a kinttartózkodás időpontja. Én ugyanis nem néztem utána rendesen, úgyhogy beírtam a hivatalos évkezdést és megsaccoltam, hogy kb. mikorra végzek. Aztán erre később kiderült, hogy a hivatalos évkezdés (április 1.) nem jelent semmit, az első kötelező program április 8-án volt, és a tanítás csak 23-án kezdődik meg, illetve a hivatalos félév-zárás (szeptember 30.) sem jelent sokat, mivel augusztus 16 után lényegében nincsenek vizsgák. Végül igazából nem jártam rosszul azzal, hogy április 1 - augusztus 31 intervallumot adtam meg, mert így legalább volt időm kicsit berendezkedni, körülnézni, és a félév végén még lesz időm utazgatni egy keveset, de azért kijöhetett volna ügyetlenebbül is. Bár még az sem lett volna tragédia, mert ha túl rövid időszakot adok meg, akkor van lehetőség hosszabbítani a kinttartózkodást, és ha túl hosszút, akkor meg legfeljebb hazajövök korábban, és visszautazok a szerződésben leírt időszak utolsó napján aláíratni az igazolást.</li>
<li>És akkor már el is értük a kiutazás napjáig. A kiutazás után mihamarabb be kell menni az egyetemre aláíratni a <strong>Certificate of Attendace</strong> nevű dokumentumot, ami értelemszerűen azt igazolja, hogy valóban kiutaztam a  szerződésben megjelölt időpontban (ennek lesz egy párja, ami azt igazolja, hogy a szerződésben jelölt időszak végén is megjelentem az egyetemen -- a kiutazás és visszautazás napja eltérhet egy kicsit a szerződésben jelölt időponttól, de a két eltérés összege nem haladhatja meg az 5 napot). Nekem amúgy simán aláírta a német ügyintéző az emailben küldött igazolást úgy, hogy csak megígértem, hogy aznap be fogok menni az egyetemre, amikorra szól...</li>
<li>Az ezt követő kinti teendők megint csak egy másik bejegyzést tartalmát fogják képezni, de azért még itt leírnék egy intéznivalót, amit még előttem áll, mivel az még az otthoni adminisztrációhoz tartozik: <strong>A kari kiegészítő támogatás intézése</strong>. Erre külön pályáznom nekem nem kellett, hanem április 18 körül kaptam egy emailt, hogy jogosult vagyok erre, és vagy személyesen vagy megbízott útján alá kell írnom a szerződést. Nekem már szóltak erről előre a Nemzetközi Osztályon, úgyhogy én írtam egy meghatalmazást egy barátom nevére, hogy ő alá tudjon helyettem írni.</li>
</ol>
<p>Bár ez a bejegyzés elég hosszúra sikeredett, de azért látható, hogy nem olyan vészesen bonyolult az adminisztráció. Jó, főleg az elején elég sok macera jár vele, de azért ez eltörpül amellett, hogy mennyire óriási lehetőség az Erasmus. Úgyhogy ezt a bejegyzést azzal zárnám, hogy akinek lehetősége van Erasmusszal kiutazni, az mindenképp használja ki, mert abszolút megéri a fáradságot!</p>
            ]]>
        </content>
    </entry>
    <entry>
        <title>Grünwaldi kirándulás</title>
        <author>
            <name>Hakkel Tamás</name>
        </author>
        <link href="https://hakkelt.github.io/erasmus/grunwaldi-kirandulas/"/>
        <id>https://hakkelt.github.io/erasmus/grunwaldi-kirandulas/</id>

        <updated>2019-04-10T00:23:38+02:00</updated>
            <summary>
                <![CDATA[
                        <img src="https://hakkelt.github.io/erasmus/media/posts/3/grunwald_12.jpg" alt="Pocsolya az erdő közepén" />
                    <p>Bolondos hónap ez az április, az biztos. Amikor 2-án megérkeztem, akkor hét ágra sütött a nap, szinte nyárias volt az idő, azóta pedig egymást követik a borús, hűvös napok... Kivéve viszont a múlt vasárnapot, amikor is gyönyörű tavaszias idő volt, ami azért is nagyon jó volt, mert amikorra, hihetetlen szerencsésen szemelve ki a napot, pont egy kirándulást szerveztünk magunknak.</p>

                ]]>
            </summary>
        <content type="html">
            <![CDATA[
                    <img src="https://hakkelt.github.io/erasmus/media/posts/3/grunwald_12.jpg" alt="Pocsolya az erdő közepén" />
                <p>Bolondos hónap ez az április, az biztos. Amikor 2-án megérkeztem, akkor hét ágra sütött a nap, szinte nyárias volt az idő, azóta pedig egymást követik a borús, hűvös napok... Kivéve viszont a múlt vasárnapot, amikor is gyönyörű tavaszias idő volt, ami azért is nagyon jó volt, mert amikorra, hihetetlen szerencsésen szemelve ki a napot, pont egy kirándulást szerveztünk magunknak.</p>

<p>A kirándulás ötlete egyébként kivételesen nem az én fejemből pattant ki, hanem Evelinnek (a magyar lánynak, akit szintén most kezdi a TUM-on Erasmust) jutott eszébe a dolog. <span style="font-size: inherit;">Az útvonal-választás nem volt túlságosan túlgondolva: ezt a túraútvonalt dobta ki a Google először. Az indulás is elég kényelmesre sikerült, végül csak délután 2 körül indultunk el a koliból ketten Cedric-kel, a szobatársammal (ja, mert őt is sikerült rábeszélnem, bár azért sokáig őt sem kellett győzködnöm).</span></p>
<p><span style="font-size: inherit;">Evelinnel a főpályaudvaron találkoztunk, mivel ő Freisingban lakik, ami a központtól kb. fél órányira, északra fekvő kisváros, és o</span>nnan közösen indultunk el Grünwald (magyarul zöld-erdő) felé, ami szintén egy kisváros Münchentől délre. A túraútvonal azért indult ki Grünwaldból, mert idáig még kihoz a városi tömegközlekedés (konkrétan egy átszállással metróval és villamossal kb. fél negyven perc alatt kiértünk), ráadásul idáig még érvényes a városi bérlet, ami nekünk is van. A villamosról leszállva rögtön el is kezdtük a kirándulást, és ami az elsőre a szemünkbe ötlött az az volt, hogy mennyire egy takaros kis város ez a Grünwald. Még a legbelső része is kertvárosias hangulatú, elegáns házakkal és széles utcákkal. (Most, ahogy utánanéztem egy kicsit a neten, futottam bele az infóba, hogy amúgy ez Németország legtehetősebb települése...). Az első látványosság, amibe belebotlottunk, az a günwaldi kastély volt. Maga a kastély egész picike, de cserébe szépen rendben tartják, és ingyenesen látogatható, úgyhogy rögtön be is néztünk.</p>
<figure class="post__image post__image--center" ><img src="https://hakkelt.github.io/erasmus/media/posts/3/grunwald_1.jpg" alt="Grünwald burg bejárata" width="1218" height="937">
<figcaption >Íme a kastély bejárata. Először nem mondtam volna meg, hogy egy kastély, de az biztos, hogy rögtön felfigyeltünk rá, hogy milyen szép épület.</figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/3/grunwald_2.jpg" alt="Grünwald burg várfal" width="450" height="600">
<figcaption >
<p>Oké, innen nézve már egészen kastélynak tűnt...</p>
</figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/3/grunwald_3.jpg" alt="Szép volt az udvara is." width="450" height="600">
<figcaption >Nem csak kívülről nézett ki jól, hanem az udvara is tetszetős volt</figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/3/grunwald_4.jpg" alt="Még egy kis kovácsműhely is volt az udvaron." width="1218" height="917">
<figcaption >Még egy kis kovácsműhely is volt az udvaron.</figcaption>
</figure>
<p>Ami viszont a kastély fő attrakciója volt (legalábbis számunkra), az a torony, ahova szintén ingyen fel lehetett menni, és gyönyörű kilátás nyílt Grünwaldra és Grünwaldon (illetve Münchenen) keresztülfolyó Isar nevű folyó völgyére.</p>
<p>A kastély után utunk közvetlenül az Isar partjára vezetett minket, és onnantól több kilométeren keresztül a folyó mellett gyalogoltunk. A folyó meglehetősen gyors folyású és szép tiszta. A gyönyörű tavaszi napsütés kiemelte az éppen kizöldült fák zsenge zöld színét, amivel kellemesen harmonizált az avar barnasága, és a nyíló virágok lila és fehér színe -- na, szóval nagyon szép helyen vezetett az ösvény. Térkép három jellegzetes pontot jelölt: az egyik egy vízesés volt, a második egy vízerőmű, a harmadik meg a Georgenstein, amiről azt hittük, hogy valami kis kastély, vagy legalábbis valami erődítmény lehet. Hát, ezek közül kettőben kissé csalódnunk kellett, mivel a vízesés inkább csak egy csurgó volt, ahol két kb. 20 cm-es kis lépcsőn eset valamennyit a víz. A Georgenstein sem volt sem kastély, sem erődítmény, hanem csak a víz közepén levő bitang nagy szikla, aminek a tetején egy bádog Szent György őrödött... Mindenesetre azért jót mulattunk a dolgon, és mindkettő helyen eltöltöttünk egy jó fél órát, a "vízesésnél" piknikeztünk egyet, a Georgestein-nál pedig bohóckodtunk egy keveset a szikláig vezető félig vízben álló nagyobbacska köveken. A vízerőmű ellenben tényleg egy menő vízerőmű volt, ami egész nagy sikerrel simult bele a tájba.</p>
<p>A túra végén pedig az utunk újra visszavitt minket a fennsíkra, amiről indultunk, úgyhogy innen még tudtunk újra egy pillantást vetni az egész völgyre. Grünwaldba visszaérve pedig megjutalmaztuk magunkat egy kiadós vacsorával egy helyi, tipikus bajor vendéglőben, ahol helyi specialitásokat próbáltunk ki. Én sült disznót rendeltem bajor krumpli gombóccal. A hús nagyon finom volt, viszont kevésbé volt meglepő, mert sokban nem különbözött a magyar módra elkészített sült hústól. A krumpi gombóc viszont elég érdekes volt, mivel a szétmorzsolt főtt krumplit liszttel keverték, így masszívan összeállt úgy, hogy késsel kellett vágni. Az egészet pedig egy szósszal öntötték le, ami jól összeillett a hússal és a krumplival. Na, de a továbbiakban beszéljenek inkább a képek:</p>
<div class="gallery"   >
<figure class="gallery__item"><a href="https://hakkelt.github.io/erasmus/media/posts/3/gallery/grunwald_6.jpg" ><img src="https://hakkelt.github.io/erasmus/media/posts/3/gallery/grunwald_6-thumbnail.jpg" alt="Isar partja" width="240" height="240"></a>
<figcaption class="gallery-description">Isar folyó partja</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_7.jpg" ><img src="https://hakkelt.github.io/erasmus/media/posts/3/gallery/grunwald_7-thumbnail.jpg" alt="erdei ösvény" width="240" height="240"></a>
<figcaption class="gallery-description">Ilyen utakon mentünk nagyobb részt</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_8.jpg" ><img src="https://hakkelt.github.io/erasmus/media/posts/3/gallery/grunwald_8-thumbnail.jpg" alt="erdő látkép" width="240" height="240"></a>
<figcaption class="gallery-description">A növények épp most kezdtek el éledezni, és minden zsenge zöld volt</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_9.jpg" ><img src="https://hakkelt.github.io/erasmus/media/posts/3/gallery/grunwald_9-thumbnail.jpg" alt="erdei ösvény" width="240" height="240"></a>
<figcaption class="gallery-description">Kivéve néhány helyet, ahol még mindig a barna dominált</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_10.jpg" ><img src="https://hakkelt.github.io/erasmus/media/posts/3/gallery/grunwald_10-thumbnail.jpg" alt="Isar partja, Cedric és jómagam" width="240" height="240"></a>
<figcaption class="gallery-description">Isar partja, meg két idióta</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_11.jpg" ><img src="https://hakkelt.github.io/erasmus/media/posts/3/gallery/grunwald_11-thumbnail.jpg" alt="Isar köves partja" width="240" height="240"></a>
<figcaption class="gallery-description">Itt az jutott eszembe, hogy milyen jó kis kenuzást lehetne itt csinálni, és ez a part milyen jó lenne kikötéshez...</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_12.jpg" ><img src="https://hakkelt.github.io/erasmus/media/posts/3/gallery/grunwald_12-thumbnail.jpg" alt="festői pocsolya" width="240" height="240"></a>
<figcaption class="gallery-description">Egy szép, de igazából teljesen jelentéktelen pocsolya</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_13.jpg" ><img src="https://hakkelt.github.io/erasmus/media/posts/3/gallery/grunwald_13-thumbnail.jpg" alt="kis patak" width="240" height="240"></a>
<figcaption class="gallery-description">A "vízesés" patakja</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_14.jpg" ><img src="https://hakkelt.github.io/erasmus/media/posts/3/gallery/grunwald_14-thumbnail.jpg" alt="vízesés" width="240" height="240"></a>
<figcaption class="gallery-description">Ez volt a nagy vízesés, amire annyira rákészültünk</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_16.jpg" ><img src="https://hakkelt.github.io/erasmus/media/posts/3/gallery/grunwald_16-thumbnail.jpg" alt="Isar partja panoráma vízerőművel" width="240" height="240"></a>
<figcaption class="gallery-description">Innen már látszik a vízerőmű</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_17.jpg" ><img src="https://hakkelt.github.io/erasmus/media/posts/3/gallery/grunwald_17-thumbnail.jpg" alt="Vízerőmű" width="240" height="240"></a>
<figcaption class="gallery-description">A vízerőmű teljes valójában</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_18.jpg" ><img src="https://hakkelt.github.io/erasmus/media/posts/3/gallery/grunwald_18-thumbnail.jpg" alt="kiépített ösvény" width="240" height="240"></a>
<figcaption class="gallery-description">Volt egy szakasz, ahol elég határozottan ki volt jelölve, hogy hol mehetünk</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_19.jpg" ><img src="https://hakkelt.github.io/erasmus/media/posts/3/gallery/grunwald_19-thumbnail.jpg" alt="" width="240" height="240"></a></figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_20.jpg" ><img src="https://hakkelt.github.io/erasmus/media/posts/3/gallery/grunwald_20-thumbnail.jpg" alt="nyíló virágok" width="240" height="240"></a>
<figcaption class="gallery-description">Egy-egy helyen nagy virág-szigetek övezték az utunkat</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_21.jpg" ><img src="https://hakkelt.github.io/erasmus/media/posts/3/gallery/grunwald_21-thumbnail.jpg" alt="fenyők" width="240" height="240"></a>
<figcaption class="gallery-description">Az erdő nagyobb részt fenyőből és bükkből állt</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_22.jpg" ><img src="https://hakkelt.github.io/erasmus/media/posts/3/gallery/grunwald_22-thumbnail.jpg" alt="zátony az Isar közepén" width="240" height="240"></a>
<figcaption class="gallery-description">Zátony az Isar közepén</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_23.jpg" ><img src="https://hakkelt.github.io/erasmus/media/posts/3/gallery/grunwald_23-thumbnail.jpg" alt="A Nagy Csapat és Szent György" width="240" height="240"></a>
<figcaption class="gallery-description">A Nagy Csapat és Szent György</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_24.jpg" ><img src="https://hakkelt.github.io/erasmus/media/posts/3/gallery/grunwald_24-thumbnail.jpg" alt="Isar völgye" width="240" height="240"></a>
<figcaption class="gallery-description">Isar völgye a vízerőművel a fennsíkról</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_25.jpg" ><img src="https://hakkelt.github.io/erasmus/media/posts/3/gallery/grunwald_25-thumbnail.jpg" alt="csoportkép a vendéglőben" width="240" height="240"></a>
<figcaption class="gallery-description">A vacsorára várva...</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_26.jpg" ><img src="https://hakkelt.github.io/erasmus/media/posts/3/gallery/grunwald_26-thumbnail.jpg" alt="Schweinebraten mit Kartoffelknödel" width="240" height="240"></a>
<figcaption class="gallery-description">Ez az, amit rendeltem (a fotót nem én csináltam): Schweinebraten mit Kartoffelknödel vagyis sült sertés burgonyagolyóval</figcaption>
</figure>
<figure class="gallery__item"><a href="https://hakkelt.github.io/erasmus/media/posts/3/gallery/grunwald_27.jpg" ><img src="https://hakkelt.github.io/erasmus/media/posts/3/gallery/grunwald_27-thumbnail.jpg" alt="Vendéglő kívülről" width="240" height="240"></a>
<figcaption class="gallery-description">Vendéglő kívülről</figcaption>
</figure>
</div>
            ]]>
        </content>
    </entry>
    <entry>
        <title>Megérkezés</title>
        <author>
            <name>Hakkel Tamás</name>
        </author>
        <link href="https://hakkelt.github.io/erasmus/megerkezes/"/>
        <id>https://hakkelt.github.io/erasmus/megerkezes/</id>

        <updated>2019-04-08T22:05:17+02:00</updated>
            <summary>
                <![CDATA[
                        <img src="https://hakkelt.github.io/erasmus/media/posts/1/hauptbahnhof.jpg" alt="pályaudvar látkép" />
                    Na, megint itt vagyunk: én és egy üres blogbejegyzés. Legutóbb bő 5 évvel ezelőtt voltam hasonló helyzetben, amikor is amerikai tartózkodásomról írtam (az akkori blog egyébként itt található meg.). Akkor borzasztó sok időm és energiám elment a blogírásra, úgyhogy most nem is terveztem, de végül rábeszéltek&hellip;
                ]]>
            </summary>
        <content type="html">
            <![CDATA[
                    <img src="https://hakkelt.github.io/erasmus/media/posts/1/hauptbahnhof.jpg" alt="pályaudvar látkép" />
                <p>Na, megint itt vagyunk: én és egy üres blogbejegyzés. Legutóbb bő 5 évvel ezelőtt voltam hasonló helyzetben, amikor is amerikai tartózkodásomról írtam (az akkori blog egyébként <a href="http://hakkeltamas.blogspot.com/" target="_blank" rel="noopener noreferrer">itt található meg.</a>). Akkor borzasztó sok időm és energiám elment a blogírásra, úgyhogy most nem is terveztem, de végül rábeszéltek (bár az ITK-s nemzetközi osztály vlog-ot akart volna tőlem, de arról aztán szó sem lehet...). Azt viszont elhatároztam, hogy most rövidebbre fogom a mondókámat (már ebből a bekezdésből is jól látszik, hogy mennyire terjengős tudok lenni), és inkább többször írok.</p>
<figure class="post__image post__image--center" ><img src="https://hakkelt.github.io/erasmus/media/posts/1/hauptbahnhof.jpg" alt="München Hauptbahnhof" width="9229" height="3250">
<figcaption >Íme a nem épp kicsi müncheni pályaudvar (30 vágánya van) központi része.Engem a Déli pályaudvarra emlékeztetett a sok kicsi kajálda miatt, bár azért a Délinél azért határozottan tisztább... <a href="https://de.wikipedia.org/wiki/Datei:M%C3%BCnchner_Hauptbahnhof_(Panorama).jpg" target="_blank" rel="noopener noreferrer">Kép forrása</a></figcaption>
</figure>
<p>Szóval... Hosszas pályázgatás, levelezgetés, egyeztetés és készülődés után megtörtént ez is: Április 2-án kedden szépen felültem a 11:40-es vonatra Budapesten, és röpke 7 órás út után életemben először német földre léptem. Nagy örömömre a kolim nincs messze a vasútállomástól, mivel hosszabb gyaloglás igen csak megviselt volna a 100 kilós bőröndöm, nagy utazótáskám, és két kistáskám társaságában... Németül még egyelőre igencsak gyengén beszélek, ezért érdekes jelenet volt, amikor eligazítást kértem a csak németül beszélő portástól. Azonban még így is kifejezetten simán mentek a dolgok -- fél órával a vonatom beérkezése után már a szobámban voltam, és leendő szobatársammal ismerkedtem össze. Szobatársam, Cedric, egy német srác, aki viszont jól beszél angolul és borzasztó segítőkész, így végül azon sem szomorkodom, hogy nem egyágyas szobát kaptam.</p>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190402_204614537_BURST000_COVER_TOP.jpg" alt="szoba látképe az ajtóból: két asztal meg egy ablak" width="659" height="494">
<figcaption >A szoba nem túl nagy, és elfoglalja a terület nagy részét a két asztal, de sebaj...</figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190402_204642106_BURST000_COVER_TOP.jpg" alt="A szoba rám eső része" width="659" height="494">
<figcaption >Az én kicsi birodalmam: egy ágy, egy ajtós szekrény (belül fele egy idétlen kiosztású polc, másik fele akasztós), egy polc és egy asztal. Ja, az viszont király, hogy van saját csapunk, mert elég sok mindent leegyszerűsít.</figcaption>
</figure>
<p>A koli egyébként eddig annyira azért nem nyűgözött le, a szobám tiszta és rendezett, a konyha viszont például kevésbé... Bár igazából nem is voltak nagy elvárásaim, mivel elég olcsó kolinak számít a havi €260 költségével, és a honlapja sem volt sem túl bőbeszédű, sem túlságosan gyakran karbantartott. Ami viszont felvidídott, hogy mivel megírtam a jelentkezési lapomon, hogy németül nem igazán beszélek, ezért a bútorokra a szobában cetliket ragasztgattak, amire a bútor neve van ráírva. Jót mulattam, mert azért ennyire nem vagyok kezdő németből, de azért jól is esett a figyelmesség...</p>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190402_204712971.jpg" alt="das Bett" width="659" height="494">
<figcaption >A szobában 6-8 ilyen matrica van még, ami a bútor német nevét mutatja.</figcaption>
</figure>
<p>Maga az épület egyébként elég nagy, de a kollégium csak egy részét foglalja el, mivel a többi rész valami konferencia-központhoz tartozik. Én a harmadik emelet legvégén kaptam szobát, úgyhogy elég sokat kanyarogtunk a zegzugos épületben, mire lerakhattam a cuccaimat. A koliban tudtommal leginkább németek vannak, de a folyosónkon inkább ázsiai és afrikai származásúak vannak, bár eddig viszonylag kevéssel találkoztam közülük.</p>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190403_145742901.jpg" alt="Folyosó" width="659" height="494">
<figcaption >
<p>A folyosókon 20 méterenként van egy ajtó, ami kissé börtön vagy nevelőintézet hangulatot kölcsönöz a helynek. De legalább a szagok és zajok nem terjednek annyira.</p>
</figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190403_194012087.jpg" alt="A koli kívülről" width="659" height="494">
<figcaption >Így néz ki a koli kívülről. Gyakorlatilag a Kolping Haus (így hívják ezt a koli-konferenciaközpont komplexumot) a fél utcát elfoglalja.</figcaption>
</figure>
<p>Szerdán elmentem az Egyetemre (Technische Universität München = TUM) a "welcome event"-re. Előtte találkoztam a német mentorommal, Stefan-nal akit az Egyetem rendelt ki számomra. Ő is egy szimpatikus srác, aki rögtön egy csomó hasznos infóval látott el. Azt viszont mindketten elfelejtettük, hogy a "wecome event" 15:30-től kezdődik egy általános prezentációval a TUM-ról, úgyhogy arról szépen le is csúsztunk. Annyira azért persze nem vérzett érte a szívem, mert nem hangzott túl izgalmasnak, viszont az utána levő állófogadásra odaértünk. Az állófogadást a TUM legmagasabb szintjén levő kávézóba szervezték, ahonnan nem mellesleg kiváló kilátás nyílt egész Münchenre. Az asztalokra perecet, egy helyi sajtkrém-különlegességet készítettek ki, amik nem okoztak csalódást, nagyon finomak voltak, és megkínáltak minket a TUM saját sörfőzdéjének (!!) sörével is, ami meg elég menő, hiszen szerintem nem sok egyetem büszkélkedhet saját sörfőző szakkal... A mentorom viszonylag hamar magamra kellett, hogy hagyjon, ezért egy random társasághoz csapódtam, amiben volt két koreai, egy izraeli és két német mentor, és velük jól elbeszélgettem a program végéig.</p>
<p>Az elkövetkező napok egyelőre kevésbé ígérkeznek izgalmasnak, mivel a programok csak jövő hét elején kezdődnek (a tanítás meg még később, csak húsvét után...), úgyhogy addig is legalább lesz időm bankszámlát nyitni és a kolis adminisztrációt elintézni. Illetve egy ismerősön keresztül felvettem a kapcsolatot egy magyar lánnyal, aki szintén most kezd itt a TUM-on, és azt beszéltük, hogy holnap együtt kicsit körülnézünk a városban, úgyhogy, azt hiszem, unatkozni azért nem fogok.</p>
            ]]>
        </content>
    </entry>
</feed>
