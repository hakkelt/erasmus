<?xml version="1.0" encoding="utf-8"?>
<feed xmlns="http://www.w3.org/2005/Atom">
    <title>Erasmus Münchenben</title>
    <link href="https://hakkelt.github.io/erasmus/feed.xml" rel="self" />
    <link href="https://hakkelt.github.io/erasmus" />
    <updated>2019-04-05T12:22:55+02:00</updated>
    <author>
        <name>Hakkel Tamás</name>
    </author>
    <id>https://hakkelt.github.io/erasmus</id>

    <entry>
        <title>Megérkezés</title>
        <author>
            <name>Hakkel Tamás</name>
        </author>
        <link href="https://hakkelt.github.io/erasmus/megerkezes/index.html"/>
        <id>https://hakkelt.github.io/erasmus/megerkezes/index.html</id>

        <updated>2019-04-05T11:23:02+02:00</updated>
            <summary>
                <![CDATA[
                    Na, megint itt vagyunk: én és egy üres blogbejegyzés. Legutóbb bő 5 évvel ezelőtt voltam hasonló helyzetben, amikor is amerikai tartózkodásomról írtam (az akkori blog egyébként itt található meg.). Akkor borzasztó sok időm és energiám elment a blogírásra, úgyhogy most nem is terveztem, de végül rábeszéltek&hellip;
                ]]>
            </summary>
        <content type="html">
            <![CDATA[
                <p>Na, megint itt vagyunk: én és egy üres blogbejegyzés. Legutóbb bő 5 évvel ezelőtt voltam hasonló helyzetben, amikor is amerikai tartózkodásomról írtam (az akkori blog egyébként <a href="http://hakkeltamas.blogspot.com/" target="_blank" rel="noopener noreferrer">itt található meg.</a>). Akkor borzasztó sok időm és energiám elment a blogírásra, úgyhogy most nem is terveztem, de végül rábeszéltek (bár az ITK-s nemzetközi osztály vlog-ot akart volna tőlem, de arról aztán szó sem lehet...). Azt viszont elhatároztam, hogy most rövidebbre fogom a mondókámat (már ebből a bekezdésből is jól látszik, hogy mennyire terjengős tudok lenni), és inkább többször írok.</p>
<figure class="post__image post__image--center" ><img src="https://hakkelt.github.io/erasmus/media/posts/1/hauptbahnhof.jpg" alt="München Hauptbahnhof" width="9229" height="3250">
<figcaption >Íme a nem épp kicsi müncheni pályaudvar (30 vágánya van) központi része.Engem a Déli pályaudvarra emlékeztetett a sok kicsi kajálda miatt, bár azért a Délinél azért határozottan tisztább... <a href="https://de.wikipedia.org/wiki/Datei:M%C3%BCnchner_Hauptbahnhof_(Panorama).jpg" target="_blank" rel="noopener noreferrer">Kép forrása</a></figcaption>
</figure>
<p>Szóval... Hosszas pályázgatás, levelezgetés, egyeztetés és készülődés után megtörtént ez is: Április 2-án kedden szépen felültem a 11:40-es vonatra Budapesten, és röpke 7 órás út után életemben először német földre léptem. Nagy örömömre a kolim nincs messze a vasútállomástól, mivel hosszabb gyaloglás igen csak megviselt volna a 100 kilós bőröndöm, nagy utazótáskám, és két kistáskám társaságában... Németül még egyelőre igencsak gyengén beszélek, ezért érdekes jelenet volt, amikor eligazítást kértem a csak németül beszélő portástól. Azonban még így is kifejezetten simán mentek a dolgok -- fél órával a vonatom beérkezése után már a szobámban voltam, és leendő szobatársammal ismerkedtem össze. Szobatársam, Jamil, egy német srác, aki viszont jól beszél angolul és borzasztó segítőkész, így végül azon sem szomorkodom, hogy nem egyágyas szobát kaptam.</p>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190402_204614537_BURST000_COVER_TOP.jpg" alt="szoba látképe az ajtóból: két asztal meg egy ablak" width="659" height="494">
<figcaption >A szoba nem túl nagy, és elfoglalja a terület nagy részét a két asztal, de sebaj...</figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190402_204642106_BURST000_COVER_TOP.jpg" alt="A szoba rám eső része" width="659">
<figcaption >Az én kicsi birodalmam: egy ágy, egy ajtós szekrény (belül fele egy idétlen kiosztású polc, másik fele akasztós), egy polc és egy asztal. Ja, az viszont király, hogy van saját csapunk, mert elég sok mindent leegyszerűsít.</figcaption>
</figure>
<p>A koli egyébként eddig annyira azért nem nyűgözött le, a szobám tiszta és rendezett, a közös helységek viszont kevésbé... Bár igazából nem is voltak nagy elvárásaim, mivel elég olcsó kolinak számít a havi €260 költségével, és a honlapja sem volt sem túl bőbeszédű, sem túlságosan gyakran karbantartott. Ami viszont felvidídott, hogy mivel megírtam a jelentkezési lapomon, hogy németül nem igazán beszélek, ezért a bútorokra a szobában cetliket ragasztgattak, amire a bútor neve van ráírva. Jót mulattam, mert azért ennyire nem vagyok kezdő németből, de azért jól is esett a figyelmesség...</p>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190402_204712971.jpg" alt="das Bett" width="659">
<figcaption >A szobában 6-8 ilyen matrica van még, ami a bútor német nevét mutatja.</figcaption>
</figure>
<p>Maga az épület egyébként elég nagy, de a kollégium csak egy részét foglalja el, mivel a többi rész valami konferencia-központhoz tartozik. Én a harmadik emelet legvégén kaptam szobát, úgyhogy elég sokat kanyarogtunk a zegzugos épületben, mire lerakhattam a cuccaimat. A koliban tudtommal leginkább németek vannak, de a folyosónkon inkább ázsiai és afrikai származásúak vannak, bár eddig viszonylag kevéssel találkoztam közülük.</p>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190403_145742901.jpg" alt="Folyosó" width="659">
<figcaption >
<p>A folyosókon 20 méterenként van egy ajtó, ami kissé börtön vagy nevelőintézet hangulatot kölcsönöz a helynek. De legalább a szagok és zajok nem terjednek annyira.</p>
</figcaption>
</figure>
<figure class="post__image post__image--center" ><img src="https://hakkelt.github.io/erasmus/media/posts/1/IMG_20190403_194012087.jpg" alt="A koli kívülről" width="659">
<figcaption >Így néz ki a koli kívülről. Gyakorlatilag a Kolping Haus (így hívják ezt a koli-konferenciaközpont komplexumot) a fél utcát elfoglalja.</figcaption>
</figure>
<p>Szerdán elmentem az Egyetemre (Technische Universität München = TUM) a "welcome event"-re. Előtte találkoztam a német mentorommal, Stefan-nal akit az Egyetem rendelt ki számomra. Ő is egy szimpatikus srác, aki rögtön egy csomó hasznos infóval látott el. Azt viszont mindketten elfelejtettük, hogy a "wecome event" 15:30-től kezdődik egy általános prezentációval a TUM-ról, úgyhogy arról szépen le is csúsztunk. Annyira azért persze nem vérzett érte a szívem, mert nem hangzott túl izgalmasnak, viszont az utána levő állófogadásra odaértünk. Az állófogadást a TUM legmagasabb szintjén levő kávézóba szervezték, ahonnan nem mellesleg kiváló kilátás nyílt egész Münchenre. Az asztalokra perecet, egy helyi sajtkrém-különlegességet készítettek ki, amik nem okoztak csalódást, nagyon finomak voltak, és megkínáltak minket a TUM saját sörfőzdéjének (!!) sörével is, ami meg elég menő, hiszen szerintem nem sok egyetem büszkélkedhet saját sörfőző szakkal... A mentorom viszonylag hamar magamra kellett, hogy hagyjon, ezért egy random társasághoz csapódtam, amiben volt két koreai, egy izraeli és két német mentor, és velük jól elbeszélgettem a program végéig.</p>
<p>Az elkövetkező napok egyelőre kevésbé ígérkeznek izgalmasnak, mivel a programok csak jövő hét elején kezdődnek (a tanítás meg még később, csak húsvét után...), úgyhogy addig is legalább lesz időm bankszámlát nyitni és a kolis adminisztrációt elintézni. Illetve egy ismerősön keresztül felvettem a kapcsolatot egy magyar lánnyal, aki szintén most kezd itt a TUM-on, és azt beszéltük, hogy holnap együtt kicsit körülnézünk a városban, úgyhogy, azt hiszem, unatkozni azért nem fogok.</p>
            ]]>
        </content>
    </entry>
</feed>
